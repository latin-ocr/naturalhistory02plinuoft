80

81

PLINY: NATURAL HISTORY

gentes Danuvi nomine, immenso aquarum auctu et
unde primum Illyricum alluit Hister appellatus, Lx
amnibus receptis, medio ferme eorum numero
navigabili, in Pontum vastis sex fluminibus evolvitur.
primum ostium Peuces, mox ipsa Peuce insula, in
qua proximus alveus Sacer ¹ appellatus ᾖ p. magna
palude sorbetur. ex eodem alveo et super Histro-
polin lacus gignitur Lxm passuum ambitu: Halmyrin
vocant. secundum ostium Naracustoma appellatur,
tertium Calon Stoma iuxta insulam Sarmaticam,
quartum Pseudostomon, dein insula Conopon Dia-
basis, postea Borion Stoma et Psilon Stoma. singula
autern ora tanta sunt ut prodatur in ,κ’-ι, passuum
longitudinis vinci mare dulcemque intellegi haustum.

Ab eo in plenum quidem omnes Scytharum sunt
gentes, variae tamen litori apposita tenuere, alias
Getae, Daci Romanis dicti, alias Sarmatae, Graecis
Sauromatae, eorumque Hamaxobii aut Aorsi, alias
Scythae degeneres et a servis orti aut Trogodytae,
mox Alani et Rhoxolani. superiora autem inter
Danuvium et Hercynium saltum usque ad Pannonica
hiberna Carnunti Germanorumque ibi confinium
campos et plana Iazyges Sarmatae, montes vero et
saltus pulsi ab his Daci ad Pathissum amnem. a
Maro, sive Duria est a Suebis regnoque Vanniano

 

¹ Sacer add. Urlichs.

⁰ The mountains stretching round Bohemia and through
Moravia into Hungary.

178

