211

10
[Φ

PLINY ε NATURAL HISTORY

Asiae parte maiorem esse quam Asiam, eandem altero
tanto et sexta parte Africae ampliorem quam Afri-
cam. quod si misceantur omnes summae, liquido
patebit Europam totius terrae tertiam esse partem et
octavam paulo amplius, Asiam vero quartam et
quartamdecimam, Africam autem quintam et insuper
sexagesimam.

XXXIX. His addemus etiamnum unam Graecae in-
ventionis sententiam1 vel exquisitissmae subtilitatis
ut nihil desit in spectando terrarum situ, indicatisque
regionibus noscatur et quae² cuique earum societas
sit sive cognatio dierum ac noctium, quibusque inter
se pares umbrae et aequa mundi convexitas. ergo
reddetur hoc etiam, terraque universa in membra
caeli digeretur.³

Plura sunt autem segmenta mundi quae nostri
circulos appellavere, Graeci parallelos. principium
habet Indiae pars versa ad austrum; patet usque
Arabiam et Rubri Maris accolas. continentur
Gedrosi, Carmani, Persae, Elymaei, Parthyene, Aria,
Susiane, Mesopotamia, Seleucia·cognominata Baby-
lonia, Arabia ad Petram ‘² usque, Syria Coele, Pelu-
sium, Aegypti infcriora quae Chora vocatur, Alexan-
dria , Africae maritima, Cyrenaica oppida omnia, Thap-
suS, Hadrumetum, Clupea, CarthagO, Utica, uterque
Hippo, Numidia, Mauretania utraque, Atlanticum
marc, Columnae Herculis. in hoc caeli circumplexu
aequinoctii die medio umbilicus quem gnomonem
vocant septem pedes longus umbram non amplius
quattuor pedes longam reddit, noctis vero dieique

¹ scientiam codd. plurimi.
² et cum qua codd. plurimi (et cum qua cuique siderum
Μέιῃῖἷφῇὶῆἱηςωίᾟοᾲῖὲᾜο universae . . . digerentur.

494

