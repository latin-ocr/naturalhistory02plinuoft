54

55

PLINY: NATURAL HISTORY

urbis Veientem agrum a Crustumino, dein Fidenatem
Latinumque a Vaticano dirimens, sed infra Arretinum
Glanim duobus et quadraginta fluviis auctus, praeci-
puis autem Nare et Aniene, qui et ipse navigabilis
Latium includit a tergo, nec minus tamen aquis
ac tot fontibus in urbem perductis, et ideo quam-
libet magnarum navium ex Italo mari capax, rerum
in toto orbe nascentium mercator placidissimus,
pluribus prope solus quam ceteri in omnibus terris
amnes accolitur adspiciturque villis. nullique fluvio—
rum minus licet inclusis utrimque lateribus; nec
tamen ipse pugnat, quamquam creber ac subitus
incrementis et nusquam magis aquis quam in ipsa
urbe stagnantibus. quin immo vates intellegitur
potius ac monitor, auctu semper religiosus verius
quam saevus.

Latium Antiquum a Tiberi Cerceios servatum est
m. p. L longitudine: tam tenues primordio imperi
fuere radices. colonis saepe mutatis tenuere alii aliis
temporibus, Aborigines, Pelasgi, Arcades, Siculi,
Aurunci, Rutuli, et ultra Cerceios Volsci, Osci,
Ausones, unde nomen Lati processit ad Lirim
amnem. in principio est Ostia colonia a Romano
rege deducta, oppidum Laurentum, lucus Iovis

Indigetis, amnis Numicius, Ardea a Danae Persei

4²

