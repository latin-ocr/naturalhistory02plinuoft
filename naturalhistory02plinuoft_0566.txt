68

69

ΤΟ

PLINY : NATURAL HISTORY

eodem viro rursus conceperit arbitratur). incipiente
autem hoc statu aut desinente conceptus facillimi
traduntur. fecunditatis in feminis praerogativam
accepimus inunctis medicamine oculis salivam infici.

Ceterum editis primores septimo mense gigni den-
tes, priusque in superna fere parte, haud dubium
est, septimo eosdem decidere anno aliosque suffici,
quosdam et cum dentibus nasci, sicut M’. Curium,
qui ob id Dentatus cognominatus est, et Cn. Papirium
Carbonem, praeclaros viros. in feminis ea res
inauspicati fuit exempli regum temporibus: cum ita
nata esset Valeria, exitio civitati in quam delata
esset futuram responso haruspicum vaticinante,
Suessam Pometiam illa tempestate florentissimam
deportata est, veridico exitu consecuto. (quasdam
concreto genitali gigni infausto omine Cornelia
Gracchorum mater indicio cst.) aliqui vice dentium
continuo osse gignuntur, sicuti Prusiae regis Bithy-
niorum filius superna parte oris. dentes autem in ²
tantum invicti sunt ignibus ut ² nec crementur cum
reliquo corpore, iidemque flammis indomiti cavantur
tabe pituitae. candorem trahunt quodam medi-
camine. usu atteruntur, multoque prius ³ in aliquis
deficiunt. nec cibo tanturn et alimentis necessarii,

² in add. Maykoff.
² ut add. Mayhoff.
³ Sabdliue: primum.

⁶ In Latium; conquered by the Romans under Tarquinius
Priscus. It revolted in 503 uo. und was rctaken by Sp. Cassius
in the following year and destroyed.

550

