61

63

PLINY: NATURAL HISTORY

sulatu eius L. que Sulla collega a. d. 111 idus Aprilis C.
Crispinium Hilarum ex ingenua plebe Faesulana cum
liberis vm, in quo numero filiae duae fuere, nepotibus
xzwn, pronepotibus xvm, neptibus vm, praelata
pompa cum omnibus his in Capitolio immolasse.
XIV. Mulier post quinquagensimum annum non
gignit, maiorque pars xi, profluvium genitale sistit.
nam in viris Masinissam regem post Lxxiwx annum
generasse filium quem Methimannum appellaverit

clarum est, Catonem censorium octogesimo exacto e

· filia Saloni clientis sui: qua de causa aliorum eius

liberum propago Liciniani sunt cognominati, hi
Saloniani, cx quis Uticensis fuit. nuper etiam L.
Volusio Saturnino in urbis praefectura extincto notum
est e Cornelia Scipionum gentis Volusium Saturninum
qui fuit consul genitum post an annum. et usque
ad Lxxv apud ignobiles vulgaris reperitur generatio.
XV. Solum autem animal menstruale mulier est3
inde unius utero quas appellaverunt molas. ea est
caro informis, inanima, ferri ictum et aciem respuens ;-
movetur sistitque menseS‚ ut et partus, alias letalis
alias una senescens aliquando alvo citatiore excidens.
simile quiddam et viris in ventre gignitur, quod
vocant scirron, sicut Oppio Capitoni praetorio viro.

546

