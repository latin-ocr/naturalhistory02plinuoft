08

99

PLINY : NATU RAL HISTORY

mensus ipse et innumerarum gentium arbiter, dextro
latere septentrionalis, ubi primum ab Indico mari
exsurgit, laevo meridianus, et ad occasum tendens
mediamque distrahens Asiam, nisi opprimenti terras
occurrerent maria. resilit crgo ad septentrioneS,
flexusque inmensum iter quaerit, velut de industria
rerum natura subinde aequora opponente, hinc
Phoenicium, hinc Ponticum, illinc Caspium et
Hyrcanium contraque Maeotium lacum. torquetur
itaque collisus inter haec claustra, et tamen victor
flexuosus evadit usque ad cognata Ripaeorum
montium iuga, numerosis nominibus et novis qua-
cumque incedit insignis, Imaus prima parte dictus,
mox Emodus, Paropanisus, Circius, Cambades,
Pariades‚ Choatras, Oreges, Oroandes, Niphates.
Taurus, atque ubi se quoque exuperat Caucasus, ubi
brachia emittit subinde temptanti maria similis
Sarpedon, Coracesius, Cragus, iterumque Taurus;
etiam ubi dehiscit seque populis aperit portarum
tamen nomine unitatem sibi vindicans quae aliubi
Armeniae aliubi Caspiae aliubi Ciliciae vocantur.
quin etiam confractus, effugiens quoque maria,
plurimis se gentium nominibus hinc ct illinc implet, a
dextra Hyrcanius, Caspius, a laeva Parihedrus,

 

⁸ ‘Himaeus' and ‘Emodus’ both mean ‘Himalaya‚’ and
Paropanisus is Hindu Kush.

294

