PLINY: NATURAL HISTORY

 

inde nm promunturium Trapeza, unde primum
concitat se Hellespontus. ex Asia interisse gentes
tradit Eratosthenes Solymorum, Lelegum, Be-
brycum, Colycantiorum, Tripsedorum3 Isidorus
Arieneos et Capreatas ubi sit Apamea condita a
Seleuco rege, inter Ciliciam, Cappadociam, Catao-
niam, Armeniam et, quoniam ferocissimas gentes
domuisset, initio Damea vocata.¹

128 XXXIV. Insularum ante Asiam prima est in
Canopico ostio Nili, a Canopo Menelai gubernatore,
ut ferunt, dicta, altera iuncta ponte Alexandriae,
colonia Caesaris dictatoris, Pharos, quondam diei
navigatione distans ab Aegypto, nunc a turri nocturnis
ignibus cursum navium regens; namque fallacibus
vadis Alexandria tribus omnino aditur alveis maris,
Stegano, Posidco, Tauro. in Phoenicio deinde mari
est ante Iopen Paria, tota oppidum, in qua obiectam
beluae Andromedam serunt, et iam dicta Arados,
inter quam et, continentem L cubita alto mari, ut
auctor est Mucianus, e sonte dulcis aqua tubo coriis
facta usque a vado trahitur.

129 XXXV. Pamphylium mare ignobilis insulas habet,
Cilicium ex quinque maximis Cyprum ad ortum
occasumque Ciliciae ac Syriae obiectam, quondam
novem regnorum sedem. huius circuitum T imo-
sthenes ccccxxvu D p. prodidit, Isidorus ffix—w.

 

¹ Rackham: Dameam vocatam.

‘¹ From the Greek δαμάζω.
316

