12

l

*0

PLINY ε NATURAL HISTORY

XXXVI. Pietatis exempla infinita quidem toto
orbe extitere, sed Romae unum cuj comparari
cuncta non possint. humilis in plebe et ideo ignobilis
puerpera, supplicii causa carcere inclusa matre cum
impetrasset aditum, a ianitore semper excussa ante1
ne quid inferret cibi, deprehensa est uberibus suis
alens eam. quo miraculo matris salus donata filiae
pietati est ambaeque perpetuis alimentis, et locus ille
eidem consecratus deae, C. Quinctio M'. Acilio coss.
templo Pietatis extructo in illius carceris sede, ubi
nunc Marcelli theatrum est. Gracchorum pater
anguibus prehensis in domo, cum responderetur ipsum
victurum alterius sexus interempto: Immo vero,
inquit, meum necate, Cornelia enim iuvenis est et
parere adhuc potest. hoc erat uxori parcere et re
publicae consulere; idque mox consecutum est. M.
Lepidus Appuleiae uxoris caritate post repudium
obiit. P. Rutilius morbo levi impeditus nunciata fratris
repulsa in consulatus petitione ilico expiravit. P.
Catienus Philotimus patronum adeo dilexit ut heres

omnibus bonis institutus in rogum eius se iaceret.

¹ Salnum'us : excussa aut excurrant aut excuranbo.

⁰ 150 κιο.

