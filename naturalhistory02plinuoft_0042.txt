31

33

PLINY: NATURAL HISTORY

procellis rei publicae Latium tribuit. Pyrenaei
montes Hispanias Galliasque disterminant promun-
turiis in duo diversa maria proiectis.

IV. Narbonensis provincia appellatur pars Gallia-
rum quae interno mari adluitur, Bracata antea
dicta, amne Varo ab Italia discreta Alpiumque vel
saluberrimis Romano imperio iugis, a reliqua vero
Gallia latere septentrionali montibus Cebenna et
Iuribus, agrorum cultu, virorum morumque digna·
tione, amplitudine opum nulli provinciarum post-
ferenda breviterque Italia verius quam provincia.
in ora regio Sordonum intusque Consuaranorum,
flumina Tetum, Vernodubrum, oppida Illiberis,
magnae quondam urbis tenue vestigium, Ruscino
Latinorum, flumen Atax e Pyrenaeo Rubrensem
permeans lacum, Narbo Martius decumanorum
colonia xu p. a mari distans, flumina Araris, Liria.
oppida de cetero rara praeiacentibus stagnis. Agatha
quondam Massiliensium et regio Volcarum Tecto-
sagum atque ubi Rhoda Rhodiorum fuit, unde dietus
multo Galliarum fertilissimus Rhodanus amnis ex
Alpibus se rapiens per Lemannum lacum segnemque
deferens Ararcm nec minus se ipso torrentes Isaram
et Druantiam. Libica appellantur duo eius ora

⁰ From the linen breeches worn by the nativas.
ὖ L'Etang de Sigei-un.

26

