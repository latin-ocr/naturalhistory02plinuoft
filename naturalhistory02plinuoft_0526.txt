PLINY: NATURAL HISTORY

animantia in suo genere probe degunt: congregari
videmus et stare contra dissimilia—leonum feritas
inter se non dimicat, serpentium morsus non petit
serpentis, ne maris quidem beluae ac pisces nisi in
diversa genera saeviunt: at Hercule homini plurima
ex homine sunt mala.

6 I. Et de universitate quidem generis humani magna
ex parte in relatione gentium diximus. neque enim
ritus moresque nunc tractabimus innumeros ac
totidem paene quot sunt coetus hominum; quaedam
tamen haud omittenda duco, maximeque longius ab
mari degentium, in quibus prodigiosa aliqua et
incredibilia multis visum iri haud dubito. quis
enim Aethiopas antequam cerneret credidit? aut
quid non miraculo est cum primum in notitiam venit?
quam multa fieri non posse priusquam sunt facta

7 iudicantur? naturae vero rerum vis atque maiestas
in omnibus momentis fide caret si quis modo partes
cius ac non totam conplectatur animo. ne pavones
ac tigrium pantherarumque maculas et tot animalium
picturas commemorem, parvum dictu sed inmensum
aestimatione, tot gentium sermones, tot linguae,
tanta loquendi varietas ut externus alieno paene non

8 sit hominis vice! iam in facie vultuque nostro cum
sint decem aut paulo plura membra, nullas duas in
tot milibus hominum indiscretas effigies existere,

⁶ In tho geographical books,
510

