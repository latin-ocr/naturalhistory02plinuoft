105

106

PLINY: NATURAL HISTORY

Verum in his sunt quidem virtutis opera magna, sed
maiora fortunae: M. Sergio, ut equidem arbitror,
nemo quemquam hominum iure praetulerit, licet
pronepos Catilina gratiam nomini deroget. secundo
stipendio dextram manum perdidit, stipendiis duobus
ter et vicies vulneratus est, ob id neutra manu,
neutro pede satis utilis, animo tantum salvo‚1 pluri-
mis postea stipendiis debilis miles. bis ab Hannibale
captus—neque enim cum quolibet hoste res fuit—,
bis vinculorum eius profugus, in viginti mensibus
nullo non die in catenis aut compedibus custoditus.
sinistra manu sola quater pugnavit, duobus equis
insidente eo suffossis. dextram sibi ferream fecit,
eaque religata proeliatus Cremonam obsidione
exemit, Placentiam tutatus est, duodena eastra
hostium in Gallia cepit, quae omnia ex oratione eius
apparent habita cum in praetura sacris arceretur a
collegis ut debilis, quos hic coronarum acervos eon-
structurus hoste mutato! etenim plurimum refert
in quae cuiusque virtus tempora inciderit. quas
Trebia Ticinusve aut Trasimenus civicas dedere?
quae Cannis corona merita, unde fugisse virtutis
summum opus fuit ? ceteri profecto victores hominum
fuere, Sergius vicit etiarn fortunam.

¹ Dellessen : uno tantum servo (salvus Maykoff).

⁰ The four defeats os the Roman armies with which Han-
nibal's invasion began, 218-216 13.c. At the last of the four,
Cannae. ono consul fell, and the other, Varro, escaped with
the remnant os his forces, and afterwards was thanked by
the Senato sor not despairing of the State.

574

