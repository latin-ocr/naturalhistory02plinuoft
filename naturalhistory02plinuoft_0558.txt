55

50

PLINY z NATURAL HISTORY

negotiatoris vile mancipium. eiusdem familiae Sci-
pioni post eum nomen Salutio mimus dedit, sicut
Spinther secundarius tertiariusque,1 Pamphilus col-
legio Lentuli et Metelli consulum, in quo perquam
inportune fortuitum hoc quoque fuit, duorum simul
consulum in scaena imagines cerni. e diverso L.
Plancus orator histrioni Rubrio cognomen inposuit,
rursus Curioni patri Burbuleius, itemque Messalae
censorio Menogenes, perinde histriones. Surae
quidem proconsulis etiam rictum in loquendo contrac-
tionemque linguae et sermonis tumultum, non
imaginem modo, piscator quidam in Sicilia reddidit.
Cassio Severo celebri oratori Armentarii murmillonis ²
obiecta similitudo est. modo in Annaea³ domo
Gallionem a Castellano liberto non discernebant,
nec a Sannio mimo Paride cognominato Agrippinum
senatorem. Toranius mango Antonio iam triumviro
duos ‘¹ eximios forma pueros, alterum in Asia genitum
alterum trans AlpeS‚ ut geminos vendidit: tanta
unitas erat. postquam deinde sermone puerorum
detecta fraude a furente increpitus Antonio est,
inter alia magnitudinem preti conquerente (nam
ducentis crat mercatus sestertiis), respondit versutus
ingenii mango id ipsum se tanti vendidisse, quoniam
non esset mira similitudo in ullis eodem utero editis,

² Vulq. secundarum tertiarumque.

¹ Vel arment-arii Murmillonis.
³ Dedcssen: in ea.
⁴ duos add. Raclcham.

⁸ Or ⁴ the cowherd Murmillo.'
542

