PLINY : NATURAL HISTORY

Indorum montibus (Catarcludorum dicitur regio),
pernicissimum animal, iam quadripedes, iam recte
currentes humana effigie3 propter velocitatem nisi
senes aut aegri non capiuntur. Choromandarum
gentem vocat Tauron silvestrem, sine voce, stridoris
horrendi, hirtis corporibus, oculis glaucis, dentibus
caninis. Eudoxus in meridianis Indiae viris plantas
esse cubitales, feminis adeo parvas ut Struthopodes

·.'· appellentur. Megasthenes gentem inter Nomadas

Indos narium loco foramina tantum habentem
anguium modo, loripedem, vocari Seiritas. ad ex-
tremos fines Indiae ab oriente eirca fontem Gangis
Astomorum gentem sine ore, corpore toto hirtam,
vestiri frondium lanugine, halitu tantum viventem et
odore quem naribus trahant3 nullum illis cibum
nullumque potum, radicum tantum florumque varios
odores et silvestrium malorum, quae secum portant
longiore itinere ne desit olfactum graviore paulo

·‘ odore haut difficulter exanimari. Super hos extrema

in parte montium Trispithamil Pygmaeique nar-
rantur, ternas spithamas longitudine, hoc est ternos
dodrantes, non excedentis, salubri caelo semperque
vernante montibus ab aquilone oppositis; quos a
gruibus infestari Homerus quoque prodidit. fama
est insidentes arietum caprarumque dorsis armatos
sagittis veris tempore universo agmine ad mare
descendere et ova pullosque earum alitum con—

¹ Hardouin (tle. montium m spithami): montium spithami.

⁰ Iliad, 111.6.
522

