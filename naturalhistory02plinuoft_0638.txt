174

176

PLINY: NATURAL HISTORY

tradunt. haec est conditio mortalium: ad has et
eiusmodi occasiones fortunae gignimur, ut de homine
ne morti quidem debeat credi. reperimus inter
exempla Hermotimi Clazomenii animam relicto
corpore errare solitam vagamque e longinquo multa
adnuntiare quae nisi a praesente nosci non possent,
corpore interim semianimi, donee cremato eo inimici
qui Cantharidae vocabantur remeanti animae veluti
vaginam ademerint ; Aristeae etiam visam evolantem

ex ore in Proconneso corvi effigie, cum ¹ magna quae

⁷ sequitur hanc2 fabulositate. quam equidem et

in Gnosio Epimenide simili modo accipio, puerum
aestu et itinere fessum in specu septem et quinqu-
aginta dormisse annis, rerum faciem mutationemque
mirantem velut postero die experrectum, hinc pari
numero dierum senio ingruente, ut tamen in septi-
mum et quinquagesimum atque centesimum vitae
duraret annum. feminarum sexus huic malo videtur
maxime opportunus conversione volvae, quae si
corrigatur, spiritus restituitur. huc pertinet nobile
illud apud Graecos volumen Heraclidis septem diebus
feminae exanimis ad vitam revocatae.

Varro quoque auctor est xx viro se agros dividente
Capuae quendam qui efferretur feretro³ domum

¹ Raclcham : quae aut que aul om.
² Mayhoff : hac. Ammon (vel toro): foro.

622

